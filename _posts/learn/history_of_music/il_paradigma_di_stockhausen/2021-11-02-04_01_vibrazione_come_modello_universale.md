---
layout: post
title: 4.1. Vibrazione come Modello Universale
subtitle:
tags: []
comments: true
---

<p style="text-align:justify;">
Ricordiamoci che Stockhausen è fondamentalmente un mistico, parla di "respiro di Dio". La vibrazione è qualcosa che può essere:
</p>
- **Periodica**: espressa in termini di frequenza e ampiezza.

- **Aperiodica**: espressa in termini di probabilità.

<p style="text-align:justify;">
Tutto questo ha a che vedere con la teoria dei punti e dei gruppi e soprattutto nel modo di trattarli, perché a seconda che ci si riferisca a un ambito concettuale determinabile e quindi che fa parte di quest'area dell'onda periodica, oppure che ci si riferisca a un ambito non determinabile ma probabile, quindi sostanzialmente statistica contro determinismo, ci sono due modi di operare completamente diversi e a volte antagonisti, a volte integrati nel modo di trattare appunto i punti e i gruppi.
<br>
<br>
La scala di questa vibrazione è variabile, nel senso che ciò che vibra può essere l'intero universo oppure una particella subatomica. Quello che è importante è che se tutto vibra e la qualità della vibrazione è unica questo significa che il macrocosmo può essere riprodotto dal microcosmo, oppure il microcosmo può riflettersi nel macrocosmo a scale differenti sulla base dell'esistenza di proporzioni. Se in sé le grandezze possono essere diverse, le proporzioni possono essere identiche. Questo permette di estendere le proporzioni a scale e parametri diversi.
<br>
<br>
Questo significa che se io opero seguendo una certa proporzione a livello di microforma, se seguo la stessa proporzione a livello della macroforma è una cosa che ha senso, permettendo al micro ambito di riflettersi nel macro. Questo principio sta alla base dell'idea di Stockhausen. Questo gli permette di applicare la stessa serie a parametriche e scelte che sono su scale diverse.
<br>
<br>
Tutto questo presuppone che le proporzioni siano riconoscibili e che abbiano un'identità che si offre alla percezione e che sia riconoscibile a tutti i livelli. Si tratta di una condizione ideale di quella che Stockhausen chiama percezione estesa.
<br>
<br>
Questa scalabilità di proporzioni fa si che l'esistenza di uno spesso principio a livelli diversi conferisca alla composizione un'unità, una coerenza e per questo si parla di livelli strutturali unificati. I livelli della scrittura strutturale devo essere legati tra sé da una qualche forma di DNA numerico proporzionale quantitativo che li renda coerenti gli uni con gli altri.
</p>
<br>
<br>
<h3 style="text-align:center">
<a href="https://velitch.github.io/velitch/2021-11-02-03_02_valori/">< Previous </a>
|
<a href="https://velitch.github.io/velitch/2021-11-02-04_02_continuum/">Next ></a>
</h3>
